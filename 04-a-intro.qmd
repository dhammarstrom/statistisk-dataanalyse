# Induktiv statistikk

Vi har tidligere snakket om deskriptiv dataanalyse, hvor vi brukte statistiske verktøy for å beskrive data. Videre brukte vi statistiske modeller for å beskrive hvordan variabler varierte sammen. Disse modellene, som for eksempel regresjonsmodellen, ga oss gjennomsnittet av en variabel når vi holdt en annen variabel konstant. Disse modellene er også deskriptive og forteller oss om sammenhenger i dataene som vi har tilgang til. Vi satte så inn samvariasjon i konteksten av årsakssammenhenger hvor vi ved hjelp av kunnskap utenfor dataene tolket samvariasjon som vi observerte. Vi har så langt ikke prøvd oss på å forklare data som vi ikke har, dette er målet med den induktive statistikken, også kalt statistisk inferens.